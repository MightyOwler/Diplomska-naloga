\section{Osnovni pojmi za obravnavo zakonov}

Za natančno formulacijo in razumevanje zakonov moramo uvesti pojem proste grupe.

\subsection{Proste grupe}

Naslednjo definicijo proste grupe najdemo v članku \cite{Pogacnik_2024}.

\begin{definicija}
\label{def_prosta_grupa}
Grupa $F$ je \emph{prosta} nad neprazno množico $S$, če obstaja preslikava $\iota : S \to F$, da za vsako grupo $G$ in vsako preslikavo $\varphi: S \to  G $ obstaja natanko en homomorfizem $\tilde{\varphi} \in \operatorname{Hom}(F, G)$,
da velja $\tilde{\varphi} \circ \iota = \varphi$. Z drugimi besedami, spodnji diagram komutira. Tej lastnosti pravimo \emph{univerzalna lastnost prostih grup}.  
\[ 
\begin{tikzpicture}
    \matrix (m)
      [
        matrix of math nodes,
        row sep    = 3em,
        column sep = 4em
      ]
      {
        S    & G \\
        F  &             \\
      };
    \path
      (m-1-1) edge [{Hooks[right,length=0.8ex]}->] node [left] {$\iota$} (m-2-1)
      (m-1-1.east |- m-1-2)
        edge [->] node [above] {$\varphi$} (m-1-2)
      (m-2-1.east) edge [->,
        dashed] node [right] {$\tilde{\varphi}$} (m-1-2);
  \end{tikzpicture} \]
\end{definicija}

\begin{opomba}\label{opm_standardna_inkluzija}
Preslikava $\iota$ v definiciji proste grupe je injektivna. Rečemo ji \emph{standardna inkluzija}.
\end{opomba}
\begin{dokaz}
  Dokaz je povzet po odgovoru \cite{math_stack_4689399_standardna_inkluzija}.
Naj bo $F$ prosta grupa nad neprazno množico $S$. Če je $\lvert S \rvert = 1$, ni kaj dokazovati. Zato predpostavimo, da ima $S$ vsaj dva različna elementa.

Denimo, da $\iota$ ni injektivna. Potem obstajata različna elementa $s_1, s_2 \in S$, za katera velja $\iota(s_1) = \iota(s_2)$. Opazujemo preslikavo $\varphi: S \to C_2 = \left\{ 1, q\right\}$ s predpisom
$\varphi(s_1) = q$ in $\varphi(s) = 1$ za vse $s \in  S \setminus \left\{  s_1 \right\}$. Ker je $F$ prosta, obstaja enolično določen homomorfizem $\tilde{\varphi} : F \to C_2$, da velja $\tilde{\varphi} \circ \iota = \varphi$.
Zapišemo \begin{equation*}
\tilde{\varphi}(\iota(s_1)) = \varphi(s_1) = q \neq 1 = \varphi(s_2) = \tilde{\varphi}(\iota(s_2)).
\end{equation*}  
Ker je $\tilde{\varphi}$ preslikava, bi moralo veljati $\iota(s_1) \neq \iota(s_2)$, s čimer smo prišli do protislovja.
\end{dokaz}
V nadaljevanju bomo potrebovali naslednjo preprosto lemo.
\begin{lema}
\label{lem_moc_homomorfizmov_proste_grupe}
Naj bo $G$ končna grupa in $F$ prosta grupa nad $k$-množico $S$ za $k \ge 1$. Potem velja \begin{equation*}
\lvert \operatorname{Hom}(F, G) \rvert = \lvert G \rvert^{k}.  
\end{equation*}  
\end{lema}
\begin{dokaz}
  Najprej dokažimo $\lvert \operatorname{Hom}(F, G) \rvert \ge \lvert G \rvert^{k}$.
Po definiciji proste grupe nam vsaka preslikava $\varphi: S \to  G$ inducira enolično določen homomorfizem $\tilde{\varphi} \in \operatorname{Hom}(F, G)$, da velja $\tilde{\varphi} \circ  \iota = \varphi$.
To pomeni, da različni preslikavi $\varphi_1, \varphi_2 : S \to  G$ inducirata različna homomorfizma $\tilde{\varphi}_1 , \tilde{\varphi}_2 \in \operatorname{Hom}(F, G)$, saj bi v nasprotnem primeru imeli \begin{equation*}
\varphi_1 = \tilde{\varphi}_1 \circ  \iota = \tilde{\varphi}_2 \circ  \iota = \varphi_2.
\end{equation*}  
Ker je različnih preslikav $\varphi : S \to G$ natanko $\lvert G \rvert^{k}$, smo dokazali $\lvert \operatorname{Hom}(F, G) \rvert \ge \lvert G \rvert^{k}$.

Neenakost $\lvert \operatorname{Hom}(F, G) \rvert \le \lvert G \rvert^{k}$ dokažemo z razmislekom, da različna homomorfizma iz $\operatorname{Hom}(F, G)$ lahko induciramo z različnima preslikavama $S \to G$.
Naj bo $\psi' \in \operatorname{Hom}(F, G)$. Ker je po opombi \ref{opm_standardna_inkluzija} standardna inkluzija injektivna, vsebuje prosta grupa $F$ vsaj $k$ različnih elementov, ki jih označimo s $s_1' = \iota(s_1), \ldots, s_k' = \iota(s_k)$.
Če definiramo preslikavo $\psi : S \to G$ s predpisom $\psi(s_i) := \psi'(s_i') = \psi'(\iota(s_i))$, vidimo, da velja $\psi' = \tilde{\psi}$. S tem smo dokazali želeno neenakost, saj različna homomorfzima $\psi_1', \psi_2' \in  \operatorname{Hom}(F, S)$ zaradi enoličnosti po univerzalni lastnosti ne moreta biti
inducirana z isto preslikavo $\psi : S \to  G$.
\end{dokaz}


\begin{trditev}
\label{trd_enolicnost_prostih_grup}
 Naj bo $S$ neprazna množica. Potem do izomorfizma natančno obstaja največ ena prosta grupa nad množico $S$.
\end{trditev}
\begin{dokaz}
Dokaz trditve je vzet iz \cite[str.~4]{Pogacnik_2024}.
Naj bosta $F$ in $F'$ prosti grupi nad množico $S$. Označimo z $i$ in $j$ inkluziji $i : S \to F$ in $j : F'$, ki jima po definiciji \ref{def_prosta_grupa} pripadata. Po univerzalni lastnosti prostih grup lahko inkluziji
razširimo do homomorfizmov $\varphi_i : F' \to F$ in $\varphi_j : F \to F'$. 
Kompozitum $\varphi_i \circ \varphi_j : F \to F$ je na množici $S$ identiteta. Ker sta tako $\varphi_i \circ \varphi_j$ kot $\text{id}_F$ razširitvi inkluzije $i$,
mora po enoličnosti razširitev veljati $\varphi_i \circ \varphi_j = \text{id}_F$. Simetrično pokažemo še $\varphi_j \circ \varphi_i  = \text{id}_{F'}$, torej sta grupi $F$ in $F'$ izomorfni.
\[
\begin{tikzpicture}
    \matrix (m1)
      [
        matrix of math nodes,
        row sep    = 3em,
        column sep = 4em
      ]
      {
        S    & F' \\
        F  &             \\
      };
    \path
      (m1-1-1) edge [{Hooks[right,length=0.8ex]}->] node [left] {$i$} (m1-2-1)
      (m1-1-1.east |- m1-1-2)
        edge [->] node [above] {$j$} (m1-1-2)
      (m1-2-1.east) edge [ ->,
        dashed] node [right] {$\varphi_j$} (m1-1-2);
\end{tikzpicture}
\quad
\begin{tikzpicture}
    \matrix (m2)
      [
        matrix of math nodes,
        row sep    = 3em,
        column sep = 4em
      ]
      {
        S    & F' \\
        F  &             \\
      };
    \path
      (m2-1-1) edge [->] node [left] {$i$} (m2-2-1)
      (m2-1-1.east |- m2-1-2)
        edge [{Hooks[right,length=0.8ex]}->] node [above] {$j$} (m2-1-2)
        (m2-1-2) edge [ ->,
        dashed] node [right] {$\varphi_i$} (m2-2-1.east) ;
\end{tikzpicture}\]
\end{dokaz}

Zaradi te trditve je $F(S)$ upravičena oznaka za prosto grupo nad množico $S$. Še več, grupi $F(S)$ in $F(T)$ sta si izomorfni kot grupi natanko tedaj, ko sta si $S$ in $T$ izomorfni kot množici.
Zato bomo v primeru, ko je $S$ končna množica moči $k$, namesto $F(S)$ pisali $F_k$. To grupo imenujemo \emph{prosta grupa ranga $k$}.

Naj bo $S$ poljubna neprazna množica. Definirajmo grupo okrajšanih besed nad množico $S$ kot \begin{equation*}
    S^* := \{ s_1 s_2 \cdots s_n  \vert n \in \mathbb{N}, \forall i = 1, \ldots, n.\,  s_i \in S \cup S^{-1} , \forall i = 1 , \ldots n-1 .\, s_i \neq s_{i + 1}^{-1} \}.
\end{equation*}
Operacija v njej je stikanje besed, ki jim naknadno še okrajšamo sosednje inverze. Ta operacija je dobro definirana, grupa $S^*$ pa prosta nad množico $S$. 
Ti dejstvi sta natančno dokazani v viru \cite[str.~4, trditev 1.9]{Lyndon_Schupp_2015}. Po trditvi \ref{trd_enolicnost_prostih_grup} sledi $S^* \cong F(S)$,
zato si lahko elemente prostih grup predstavljamo kot okrajšane besede. Z upoštevanjem tega dejstva lahko elementom proste grupe $F(S)$ definiramo dolžino.

\begin{definicija}
\label{def_dolzina_besede}
Naj bo okrajšana beseda $w \in  F(S)$ oblike $w = s_1 \cdots s_n$. Potem število $l(w) := n$ imenujemo \emph{dolžina besede $w$}.
\end{definicija}
\begin{opomba}\label{opm_trikotniska_neenakost}
    Po definiciji množenja besed v prostih grupah je očitno, da za vsaki besedi $w_1 , w_2$ velja trikotniška neenakost $l(w_1 w_2) \le l(w_1) + l(w_2)$.
\end{opomba}

Pri konstrukciji zakonov stalno uporabljamo naslednjo na videz očitno trditev, ki jo vendarle moramo dokazati. 

\begin{trditev}\label{trd_prosta_grupa_je_torzijsko_prosta}
    Proste grupe so \emph{torzijsko proste}. Z drugimi besedami, vsi elementi razen enote so neskončnega reda. 
\end{trditev}
\begin{dokaz}
Dokaz je povzet po odgovoru \cite{math_stack_2207776_torsion_free}.
Naj bo $w$ netrivialna okrajšana beseda dolžine $l = l(w)$ iz proste grupe $F(S)$. Trdimo, da jo lahko neko celo število $0 \le r \le l$ zapišemo v obliki \begin{equation*}
w = s_1 \cdots  s_r s_{r + 1} \cdots s_{l -r} s_{r}^{-1} \cdots s_1^{-1} = \beta \alpha \beta^{-1}, 
\end{equation*}  
kjer zahtevamo $s_{r + 1} \neq s_{l - r}^{-1}$. Naj bo okrajšana beseda oblike \begin{equation*}
w = a_1 \cdots  a_l.
\end{equation*}  
Če imamo $a_1 \neq a_l^{-1}$ vzamemo $r = 0$ in zaključimo. Sicer v primeru $a_2 \neq a_{l - 2}^{-1}$ vzamemo $r = 1$ in tako dalje. Ker je beseda $w$ nerivialna, velja $l > 0$,
zato moramo po končnem številu korakov dobiti ustrezno šteivlo $r$, saj dosežemo sredino besede $w$ tako z leve kot z desne strani. Če je $l$ sodo število, do tega ne more priti, saj bi dobili besedo oblike
$w = \beta \beta^{-1}$, ki ni okrajšana. Če je $l$ liho število pa bi dobili besedo oblike $w = \beta a_{(l + 1) / 2}  \beta^{-1}$, torej lahko vzamemo $r = (l + 1) / 2$.

Za poljubno naravno število $n$ torej velja \begin{equation*}
w^{n} = \beta \alpha^{n} \beta^{-1}.
\end{equation*}  
  Po konstrukciji besed $\alpha$ in $\beta$ ne more priti do krajšanja na stičiščih $\beta \alpha$, $\alpha \alpha$ ali $\alpha \beta^{-1}$, zato je $w^{n}$ okrajšana beseda.
  S tem smo dokazali, da ima vsak netrivialni element v prosti grupi neskončni red.
\end{dokaz}

% TODO zakaj obstajajo končne grupe ... 

Brez dokaza bomo privzeli Nielsen--Schreierjev izrek, ki je klasični rezultat v teoriji prostih grup. Potrebovali ga bomo za dokaz komutatorske leme,
še bolj izrazito pa pri obravnavi zakonov z računalnikom v razdelku \ref{sec_racunalnisko_iskanje}. 

\begin{izrek}[Nielsen--Schreier]
\label{izr_nielsen_schreier}
 Vsaka podgrupa proste grupe je prosta.
\end{izrek}

Bralec lahko dokaz najde v \cite[str.~5--8]{Lyndon_Schupp_2015}.

\subsection{Definicija in osnovne lastnosti zakonov}\label{sec_osnovne_lastnosti_zakonov}

Za začetek uvedimo blago zlorabo notacije. Naj bo podana prosta grupa $F_k = \langle a_1, \ldots, a_k \rangle$ in naj bo $w$ beseda v njej.
Naj bo $G$ grupa in naj bodo $g_1, \ldots, g_k \in G$. Potem definiramo \begin{equation*}
    w(g_1, \ldots, g_k) := \varphi(w),
\end{equation*}
kjer je $\varphi \in \operatorname{Hom}(F_k, G)$ po univerzalni lastnosti induciran s slikami $a_i \mapsto g_i$ za $i = 1, \ldots, k$.
To je formalna definicja intuitivne ideje \glqq vstavljanja konkretnih elementov grupe v abstraktne elemente\grqq~iz uvodnega poglavja. Z njeno pomočjo definiramo zakone.

\begin{definicija}\label{def_zakon_formalna}
    Beseda $w \in F_k$ je \emph{$k$-črkovni zakon v grupi $G$}, če za vse $k$-terice elementov $g_1, \ldots, g_k \in G$ velja $w(g_1, \ldots, g_k) = 1_G$.
    Za vsako podgrupo $H \le G$ pravimo, da je $w \in F_k$ \emph{$k$-črkovni zakon v podgrupi $H$}, če za vse $k$-terice elementov $h_1, \ldots, h_k \in H$ velja $w(h_1, \ldots, h_k) = 1_G$.
\end{definicija}

% TODO tukaj malo bolje razloži
Ta definicija nam omogoča vpogled v strukturo zakonov. Naj \emph{$K(G, k) \subseteq F_k$ označuje množico $k$-črkovnih zakonov v grupi $G$}. Potem v luči prejšnje definicije velja
\begin{equation*}
K(G, k)  = \bigcap_{\varphi \in \operatorname{Hom}(F_k, G)} \ker(\varphi).   
\end{equation*}  
Ta množica je končni presek edink v $G$ in posledično tudi sama edinka. Še več, je karakteristična, saj za vsak avtomorfizem $\alpha \in \operatorname{Aut}(F_k)$ velja
\begin{equation*}
    K(G, k)  = \bigcap_{\varphi \in \operatorname{Hom}(F_k, G)} \ker(\varphi) = \bigcap_{\varphi \in \operatorname{Hom}(F_k, G)} \ker(\varphi \circ \alpha). 
\end{equation*}  
To je preprosta posledica dejstva, da $\varphi$ preteče grupo $\operatorname{Hom}(F_k, G)$ natanko tedaj, ko jo preteče $\varphi \circ \alpha$.     

\begin{lema}\label{lem_koncni_indeks_koncnega_preseka}
Naj bo $G$ grupa ter $H_1, \ldots, H_n$ njene podgrupe končnega indeksa, torej $[G: H_i] < \infty$ za $i = 1, \ldots, n$. Potem je tudi $\bigcap_{i = 1}^{n} H_i$ podgrupa končnega indeksa v $G$ in velja
\begin{equation*}
\left[ G: \bigcap_{i = 1}^{n} H_i \right]  \le \prod_{i=1}^{n} [G: H_i].  
\end{equation*} 
\end{lema}

\begin{dokaz}
Dovolj je dokazati trditev za $n = 2$, za višje vrednosti sledi z indukcijo. Naj bosta $H_1, H_2 \le G$ podgrupi končnega indeksa, označimo $S: = H_1 \cap H_2$, ki je podgrupa v $G$. Naj bosta $A_1$ in $A_2$ množici odsekov podgrup $H_1$ in $H_2$ v $G$ ter naj bo $A$ množica odsekov podgrupe $S$ v $G$.
 Definiramo preslikavo $f \colon A \to  A_1 \times A_2$ s predpisom $f(g S ) = (g H_1, g H_2)$. Desna smer sklepa \begin{equation*}
 g S = h S \iff gh^{-1} \in H_1, \, gh^{-1} \in H_2  \iff g H_1 = h H_1, \, g H_2 = h H_2
\end{equation*}  
dokaže dobro definiranost preslikave $f$, leva pa njeno injektivnost, ki nam podaja oceno $\lvert A \rvert \le  \lvert A_1 \rvert \lvert A_2 \rvert $.    
\end{dokaz}

\begin{posledica}
\label{psl_koncni_indeks_preseka}
Naj bo $G$ končna grupa in $k$ naravno število. Potem je grupa zakonov $K(G, k)$ podgrupa končnega indeksa največ $\lvert G \rvert^{ \lvert G \rvert^k}$ v $F_k$.
\end{posledica}
\begin{dokaz}
  Za vsak homomorfizem $\varphi \in \operatorname{Hom}(F_k, G)$ po prvem izreku o izomorfizmu velja \begin{equation*}
    \lvert F_k / \ker \varphi \rvert = \lvert \operatorname{im} \varphi \rvert \le \lvert G \rvert, 
\end{equation*}
po drugi strani pa po lemi \ref{lem_moc_homomorfizmov_proste_grupe} velja $\lvert \operatorname{Hom}(F_k, G) \rvert = \lvert G \rvert^k$. Ti dejstvi z uporabo \ref{lem_koncni_indeks_koncnega_preseka} povežemo v želeno oceno.
\end{dokaz}
To dejstvo bo še posebej pomembno pri iskanju zakonov z računalnikom.

\begin{definicija}
\label{def_cayleyev_graf}
Naj bo $G$ grupa in $S \subseteq G$ njena \emph{simetrična} podmnožica. To pomeni, da velja $S = S^{-1} := \{ s^{-1}  \vert s \in S  \}$. Potem $\operatorname{Cay}(G, S)$ označuje graf z vozlišči $V = G$ in povezavami
$E = \left\{ (p, q) \middle|\, p^{-1}q \in  S \right\}$. Imenujemo ga \emph{Cayleyjev graf grupe $G$, generiran z množico $S$}.  
\end{definicija}

\begin{opomba}
Pogoj simetričnosti $S = S^{-1}$ nam pove, da je $\operatorname{Cay}(G, S)$ pravi graf in ne zgolj usmerjeni. Imamo namreč \begin{equation*}
(p,q) \in  E \iff p^{-1}q \in S \iff q^{-1}p \in S \iff (q,p) \in  E.
\end{equation*}  
\end{opomba}

Preden si ogledamo dva primera, dokažimo naslednjo preprosto, a pomembno trditev.

\begin{trditev}\label{trd_lastnosti_cayleyjevega_grafa}
    Naj bo $G$ končna grupa, generirana s $k$-množico $S$. Cayleyjev graf $\text{Cay}(G, S)$ je $k$-regularen, povezan graf.
\end{trditev}
\begin{dokaz}
    Naj bo $g \in G$ vozlišče Cayleyjevega grafa $\text{Cay}(G, S)$. Potem je $g$ povezano z enoto $1_G$, saj je $\langle S \rangle = G$, torej lahko zapišemo
    $g = s_1 s_2 \cdots s_n$ za neke elemente $s_i \in S$. Ta produkt določa pot v Cayleyjevem grafu. Ker je vsako vozlišče povezano z enoto $1_G$, je graf povezan. Iz $g s_i = g s_j$ sledi $s_i = s_j$, zato iz vsakega vozlišča vodi natanko $k$ različnih povezav.
\end{dokaz}

\begin{primer}
Na levi imamo sliko Cayleyjevega grafa diedrske grupe $D_{10} = \langle r, Z \rangle$, generiranega z množico $\{ r, r^4 ,Z \}$. Na desni imamo sliko Cayleyjevega grafa proste grupe $F_2 = \langle a, b \rangle$, generiranega z množico $\{ a^{\pm 1}, b^{\pm 1} \}$. Slika je prosto dostopna na spletu \cite{wikipedia_cayley_graph},
na njej je enota $1_{F_2}$ označena z $e$. Celotnega grafa seveda ne moremo smiselno narisati na sliko, saj so po trditvi \ref{trd_prosta_grupa_je_torzijsko_prosta} proste grupe torzijsko proste, zato imajo neskončno elementov. 

\begin{figure}[h]
    \centering
    \begin{minipage}[t]{0.45\textwidth}
        \centering
        \tikzset{vertex/.style={draw, thick, circle, fill=orange!50, minimum size=20pt, inner sep=0pt}}
        \begin{tikzpicture}[rotate=90, scale=1.5]
            \node[vertex] (v1) at (-0*360/5:1) {$Z$};
            \node[vertex] (v2) at (-0*360/5:2) {$1$};
            \node[vertex] (v3) at (-1*360/5:1) {$r^4Z$};
            \node[vertex] (v4) at (-1*360/5:2) {$r$};
            \node[vertex] (v5) at (-2*360/5:1) {$r^3Z$};
            \node[vertex] (v6) at (-2*360/5:2) {$r^2$};
            \node[vertex] (v7) at (-3*360/5:1) {$r^2Z$};
            \node[vertex] (v8) at (-3*360/5:2) {$r^3$};
            \node[vertex] (v9) at (-4*360/5:1) {$rZ$};
            \node[vertex] (v10) at (-4*360/5:2) {$r^4$};
            
            \draw (v1) -- (v2);
            \draw (v1) -- (v3);
            \draw (v2) -- (v4);
            \draw (v3) -- (v4);
            \draw (v3) -- (v5);
            \draw (v4) -- (v6);
            \draw (v5) -- (v6);
            \draw (v5) -- (v7);
            \draw (v6) -- (v8);
            \draw (v7) -- (v8);
            \draw (v1) -- (v9);
            \draw (v7) -- (v9);
            \draw (v2) -- (v10);
            \draw (v8) -- (v10);
            \draw (v9) -- (v10);
        \end{tikzpicture}
        \caption{Graf $\text{Cay}(D_{10}, \{ r, r^4 , Z \})$.}
    \end{minipage}%
    \hspace{0.05\textwidth}
    \begin{minipage}[t]{0.45\textwidth}
        \centering
        \includegraphics[width=\textwidth]{Cayley_graph_of_F2.svg.png} % Replace with your image file
        \caption{Graf $\text{Cay}(F_2, \{ a^{\pm 1}, b^{\pm 1} \})$.}
    \end{minipage}
\end{figure}


    % \begin{figure}[h]
    %     \centering
    %     \begin{minipage}{0.45\textwidth}
    %         \centering
    %         \tikzset{vertex/.style={draw, thick, circle, fill=orange!50, minimum size=20pt, inner sep=0pt}}
    % \begin{tikzpicture}[rotate=90, scale=1.5]
    % \node[vertex] (v1) at (-0*360/5:1) {$Z$};
    % \node[vertex] (v2) at (-0*360/5:2) {$1$};
    % \node[vertex] (v3) at (-1*360/5:1) {$r^4Z$};
    % \node[vertex] (v4) at (-1*360/5:2) {$r$};
    % \node[vertex] (v5) at (-2*360/5:1) {$r^3Z$};
    % \node[vertex] (v6) at (-2*360/5:2) {$r^2$};
    % \node[vertex] (v7) at (-3*360/5:1) {$r^2Z$};
    % \node[vertex] (v8) at (-3*360/5:2) {$r^3$};
    % \node[vertex] (v9) at (-4*360/5:1) {$rZ$};
    % \node[vertex] (v10) at (-4*360/5:2) {$r^4$};
    
    % \draw (v1) -- (v2);
    % \draw (v1) -- (v3);
    % \draw (v2) -- (v4);
    % \draw (v3) -- (v4);
    % \draw (v3) -- (v5);
    % \draw (v4) -- (v6);
    % \draw (v5) -- (v6);
    % \draw (v5) -- (v7);
    % \draw (v6) -- (v8);
    % \draw (v7) -- (v8);
    % \draw (v1) -- (v9);
    % \draw (v7) -- (v9);
    % \draw (v2) -- (v10);
    % \draw (v8) -- (v10);
    % \draw (v9) -- (v10);
    % \end{tikzpicture}
    %         \caption{Your TikZ diagram caption}
    %     \end{minipage}%
    %     \hspace{0.05\textwidth}
    %     \begin{minipage}{0.45\textwidth}
    %         \centering
    %         \includegraphics[width=\textwidth]{Cayley_graph_of_F2.svg} % Replace with your image file
    %         \caption{Your figure caption}
    %     \end{minipage}
    % \end{figure}

\end{primer}

\begin{definicija}\label{def_ozina}
    Številu \begin{equation*}
    \operatorname{\alpha}_{k}(G) := \min \left\{ l(w)  \middle|\,  w \in F_k \setminus \left\{ 1\right\} \text{ je zakon v } G  \right\} \cup \left\{ \infty\right\} 
    \end{equation*}  
    rečemo \emph{$k$-črkovna ožina grupe $G$}.  
    \end{definicija}
    

\begin{opomba} % TODO tole malo popravi, ni čisto logično ubesedeno
Ime ožina grupe -- ki je uporabljeno na primer v virih \cite{Schneider_2016}, \cite{Bradford_Thom_2017} in \cite{Schleimer_2001} -- je nekoliko zavajajoče. Izhaja iz Cayleyjevega grafa grupe, vsak njegov cikel $g_1 , g_2, \ldots, g_n, g_1$ namreč
podaja zvezo $s_1 s_2 \cdots s_n = 1_G$ za elemente $s_i \in S$, kjer za $i = 2, \ldots, n$ velja $s_i = g_{i - 1}^{-1} g_i$ in $s_1 = g_n^{-1} g_1$.
V kontekstu zakonov je to ime do neke mere neupravičeno, saj beseda $s_1 s_2 \cdots s_n$ ni nujno zakon v grupi. Če si pogledamo na primer grupo $C_3 \times C_5 = \langle (\xi, 1), (1, \eta) \rangle$,
bo Cayleyjev graf $\text{Cay}(C_3 \times C_5, \{ (\xi, 1)^{\pm 1} , (1, \eta)^{\pm 1} \})$ vseboval 3-cikel, ki ga porodi generator $(\xi , 1)$. Po drugi strani pa beseda $\xi^3$ očitno ni zakon v grupi $C_3 \times C_5$, ki premore element reda 5.
Ker je grupa $C_3 \times C_5$ Abelova, ni težko razmisliti, da velja $\alpha_k(C_3 \times C_5) = 4$ za $k \ge 2$ in $\alpha_1(C_3 \times C_5) = 15$. 

\end{opomba}

Izkaže se, da so najbolj zanimivi in za obravnavo relevantni dvočrkovni zakoni. To nam sporočata naslednji dve trditvi.
\begin{trditev}
\label{trd_vlozitev_proste_grupe}
 Obstaja vložitev grupe $F_{2 \cdot 3^{k}} = \langle a_1, \ldots, a_{2 \cdot 3^{k}} \rangle$ v grupo $F_2 = \langle a,b \rangle $, tako da velja $l(a_i) = 2k + 1$. Tu smo z $l(w)$ označili dolžino besede $w \in F_2 = \langle a,b \rangle$. 
\end{trditev}


\begin{dokaz}
Dokaz trditve ni posebno zahteven, vendar je nekoliko preveč tehničen za naše potrebe, saj bi zahteval uvedbo in razumevanje pojmov Schreierjevega grafa ter fundamentalne grupe grafa, ki ju tekom naloge sicer ne potrebujemo. Naveden je v~\cite[str.~5]{Schneider_2016}, glavna ideja je obravnavati Cayleyev graf proste grupe $F_2$ z dvema generatorjema.
Drevo vseh besed dolžine $k$ na ustrezen način dopolnimo (do Schreierjevega grafa) tako, da dodamo povezave listom. Pri tem dobimo cikle dolžine $2k + 1$ in (s pomočjo fundamentalne grupe grafa) utemeljimo, da lahko jih lahko obravnavamo kot elemente $F_{2 \cdot 3^{k}}$, vložene v $F_2$. 
\end{dokaz}


\begin{posledica}\label{psl_veccrkovni_zakoni_meje}
Naj bo $G$ grupa in $k \ge 2$ naravno število. Potem velja \begin{equation*}
     \alpha_k(G) \le  \alpha_2(G) 
\end{equation*}  
in \begin{equation*}
\alpha_2(G) \le \left( {2 \left\lceil \log_3 \left(\frac{k}{2} \right) \right\rceil + 1  } \right) \alpha_k(G).
\end{equation*}  
\end{posledica}
\begin{dokaz}
    Prva neenakost je očitna, saj so vsi dvočrkovni zakoni tudi $k$-črkovni zakoni. Druga neenakost drži, saj lahko po prejšnji trditvi vložimo $F_{2 \cdot  3^{\left\lceil \log_3 \left(\frac{k}{2} \right) \right\rceil}}$ v $F_2$
    tako, da noben generator ni daljši od ${2 \cdot  3^{\left\lceil \log_3 \left(\frac{k}{2} \right) \right\rceil } + 1 }$. Hkrati velja $F_k \subseteq F_{2 \cdot  3^{\left\lceil \log_3 \left(\frac{k}{2} \right)  \right\rceil}}$, kar nam da želeno neenakost.
\end{dokaz}

\subsection{Praštevilski izrek}

V razdelku bomo spoznali praštevilski izrek ter dokazali nekaj njegovih posledic, ki bodo igrale pomembno vlogo v razdelku \ref{sec_grupe_psl2q}. Pred formulacijo moramo uvesti nekaj definicij.

\begin{definicija}
\label{def_o1_O1}
Naj bosta $f, g : \mathbb{N} \to  \mathbb{R}$ funkciji. Pravimo, da je funkcija $f$ \emph{razreda $o(g)$}, če velja $\lim_{n \to \infty} f(n) / g(n) = 0$.
Poleg tega rečemo, da je \emph{razreda $O(g)$}, če obstaja takšna konstanta $C > 0$, da za vsa dovolj velika števila $n$ velja $f(n) \le C g(n)$.
V tem kontekstu bomo razumeli, da je $f \in o(1)$, če velja $\lim_{n \to \infty} f(n) = 0$ in $f \in O(1)$, če obstaja konstanta $C >0$, da je $f(n) < C$ za vsa dovolj velika števila $n$.
\end{definicija}

\begin{definicija}
\label{def_asimptotska_ekvivalenca}
Naj bosta $f, g : \mathbb{N} \to  \mathbb{R}$ funkciji, pri čemer naj $g$ nima ničel od nekega števila dalje. Pravimo, da sta $f$ in $g$ \emph{asimptotsko ekvivalenti}, če velja \begin{equation*}
\lim_{n \to \infty} \frac{f(n)}{g(n)} = 1.
\end{equation*}
V tem primeru označimo $f \sim g$.
\end{definicija}
\begin{opomba}
Če sta funkciji $f$ in $g$ asimptotsko ekvivalentni, velja zveza $f(n) = (1 + o(1)) g(n)$.
\end{opomba}
\begin{dokaz}
Obstaja neko naravno število $N_1$ z lastnostjo, da za vsak $n \ge N_1$ velja $g(n) \neq 0$. Zato lahko za $n \ge N_1$ zapišemo \begin{equation*}
\frac{f(n)}{g(n)} = 1 + h(n).
\end{equation*}  
Po definicji asimptotske ekvivalence sledi, da je $\lim_{n \to \infty} h(n) = 0$, torej je $h \in o(1)$.  
\end{dokaz}

\begin{definicija}
\label{def_pi_tau}
Definirajmo funkciji $\pi, \tau : \mathbb{R} \to  \mathbb{N} \cup \left\{ 0\right\}$, ki preštejeta število praštevil oziroma praštevilskih potenc do vključno nekega števila: \begin{equation*}
\pi(x) :=  \sum_{p \le x, \, p \in \mathbb{P}} 1 \text{ in } \tau(x) :=  \sum_{p^{k} \le x, \, k \ge 1 \,   p \in \mathbb{P}} 1.
\end{equation*}  
\end{definicija}

\begin{izrek}[Praštevilski izrek]
\label{izr_prastevilski_izrek}
 Za funkcijo $\pi$ iz definicije \ref{def_pi_tau} velja asimptotska ekvivalenca \begin{equation*}
 \pi(x) \sim \frac{x}{\log x}.
 \end{equation*}  
\end{izrek}

Zgodovina praštevilskega izreka sega v konec 18.~stoletja, ko je petnajstletni Gauss na podlagi empričnih vrednosti domneval, da mora veljati
zveza $\pi(x) \sim x / \log x$ \cite[str.~1]{mit_lecture_notes_2021}. Tekom svojega življenja mu domneve ni uspelo dokazati, dočakal pa je preboj, ki ga je leta
1851 izvedel Čebišov \cite[str.~4--5]{Granville_1993}.

\begin{definicija}[Funkciji Čebišova]
\label{def_cebisevi_funkciji}
Funkcijama $\theta, \psi : \mathbb{R} \to \mathbb{R}$ s predpisoma \begin{equation*}
\theta(x) := \sum_{p \le x, \,   p \in \mathbb{P}} \log(p) \text{ in } \psi(x) := \sum_{p^{k} \le x, \,  k \ge  1 , \,   p \in \mathbb{P}}
\end{equation*}  
rečemo \emph{funkciji Čebišova}.
\end{definicija}

\begin{izrek}[Čebišov]
\label{izr_cebisov}
  Velja \begin{equation*}
  \pi(x) \sim \frac{x}{\log x} \iff \theta(x) \sim x.
  \end{equation*} 
\end{izrek}
\begin{dokaz}
Dokaz najdemo v \cite[str.~4]{mit_lecture_notes_2021}. Očitno velja zveza \begin{equation*}
  0 \le  \theta(x) = \sum_{p \le x, \,   p \in \mathbb{P}} \log(p) \le  \pi(x) \log x
\end{equation*}  
oziroma \begin{equation*}
  \frac{\theta(x)}{x} \le  \frac{\pi(x) \log x}{x}. 
  \end{equation*} 
  Za vsako število $\varepsilon \in  (0,1)$ imamo \begin{align*}
    \vartheta(x) \geq \sum_{x^{1-\varepsilon} < p \leq x, \, p \in \mathbb{P}} \log p &\geq (1-\varepsilon)(\log x)\left(\pi(x) - \pi(x^{1-\varepsilon})\right) \\
     &\geq (1-\varepsilon)(\log x)(\pi(x) - x^{1-\varepsilon}).
  \end{align*}
  Od tod sledi \begin{equation*}
    \pi(x) \leq \left(\frac{1}{1-\varepsilon}\right)\frac{\vartheta(x)}{\log x} + x^{1-\varepsilon}.
  \end{equation*}  
  Tako imamo za vsako število $\varepsilon \in  (0,1)$ oceno \begin{equation*}
    \frac{\vartheta(x)}{x} \leq \frac{\pi(x)\log x}{x} \leq \left(\frac{1}{1-\varepsilon}\right)\frac{\vartheta(x)}{x} + \frac{\log x}{x^{\varepsilon}}.
  \end{equation*}  
  Ker člen $\log x / x^{\varepsilon}$ konvergira proti 0 ko pošljemo $x \to \infty$, sta po izreku o sendviču kvocienta $\theta(x) / x$ in $\pi(x) \log x / x$ poljubno blizu za dovolj velike $x$.
  Če eden izmed njiju konvergira proti $1$, mora tudi drugi.
\end{dokaz}
Poleg zgornjega izreka je Čebišev leta 1851 dokazal (\cite[str.~4--5]{Granville_1993}), da limita $\pi(x) \log x / x$ -- če le obstaja -- mora biti enaka 1. Naslednji preboj je uspel Riemannu v svojem znamenitem članku \cite{Riemann_1859} leta 1859, v katerem je povezal porazdeltev praštevil s funkcijo zeta in formuliral prvo obliko hipoteze, ki dandanes nosi njegovo ime.
Leta 1896 sta praštevilski izrek naposled neodvisno dokazala Hadamard in De la Vallée Poussin z upoštevanjem Riemannovih ugotovitev. 

Idejo dokaza praštevilskega izreka \ref{izr_prastevilski_izrek}, ki jo bomo predstavili v nalogi, je podal Newman leta 1980. Najdemo jo v viru \cite[str.~9]{mit_lecture_notes_2021}. 
\begin{skica}
Najprej moramo pokazati, da za nepadajočo funkcijo $f : \mathbb{R}_{\ge  1} \to \mathbb{R}$
velja sklep \begin{equation*}
\int_{1}^{\infty} \frac{f(t) - 1}{t^2} \, dt \text{ konvergira } \implies f(x) \sim x. 
\end{equation*}  
  Nato uvedemo funkcijo $H(t) = \theta(e^{t} )e^{-t} - 1$, ki je kosoma zvezna in omejena. Z uporabo lastnosti holomorfnih funkcij ugotovimo, da integral \begin{equation*}
  \int_{0}^{\infty} H(t)   \, dt = \int_{0}^{\infty} (\theta(e^{t} )e^{-t} - 1)  \, dt  \stackrel{t \mapsto \log x}{=} \int_{1}^{\infty}  \frac{\theta(x) -x }{x^2} \, dx 
  \end{equation*}  
   konvergira. Od tod po začetnem sklepu sledi, da je $\theta(x) \sim x$, kar je po izreku Čebišova \ref{izr_cebisov} ekvivalentno praštevilskemu izreku $\pi(x) \sim x / \log x$.  
\end{skica}


% \begin{lema}
%   \label{lem_gostota_prastevil}
%   Naj bo preslikava $\tau : \mathbb{R} \to \mathbb{N} \cup \left\{ 0\right\}$, ki prešteje število praštevilskih potenc, podana s predpisom \begin{equation*}
%   \tau(x) = \sum_{p^{k} \le x, \, k \in \mathbb{N}} 1.
%   \end{equation*}  
%    Potem velja $\tau(x) = (1 + o(1)) \frac{n}{\log(n)}$.     
%   \end{lema}

Za konec dokažimo še oceno, ki smo jo napovedali v uvodu. Ponovno jo bomo uporabili v razdelku \ref{sec_simetricne_grupe}.
\begin{lema}
  \label{lem_lcm_exp_n}
  Velja ocena \begin{equation*}
  \operatorname{lcm}(1, \ldots, n) \sim \exp(n).
  \end{equation*}  
  \end{lema}
  \begin{dokaz}
  Po definicji najmanjšega skupnega večkratnika velja \begin{equation*}
  \text{lcm}(1, \ldots, n) = \prod_{p^{k} \le n, \, p^{k + 1} > n,\,   p \in \mathbb{P}, \, k \ge 1 } p^{k}.
  \end{equation*}  
  Z logaritmiranjem te enačbe in uporabo funkcij Čebišova \ref{def_cebisevi_funkciji} dobimo oceni \begin{equation*}
  \theta(n) = \sum_{p \le n, \,   p \in \mathbb{P}} \log(p) \le \log(\operatorname{lcm}(1, \ldots ,n)) \le  \sum_{p^{k} \le n, \, p \in \mathbb{P}, \, k \ge 1 } \log(p^{k}) = \psi(n).
  \end{equation*}  
  Po izreku Čebišova \ref{izr_cebisov} in izreku o sendviču sledi \begin{equation*}
  \lim_{n \to \infty} \frac{\log(\operatorname{lcm}(1, \ldots, n))}{n} = 1.
  \end{equation*}  
    Od tod sledi želena ocena \begin{equation*}
      \operatorname{lcm}(1, \ldots, n) \sim \exp(n).
  \end{equation*} 
  \end{dokaz}


% \subsection{Teorija naključnih sprehodov}

% Za obravnavo zakonov v simetričnih grupah bomo potrebovali naključne sprehode, natančneje lene naključne sprehode.
% Tekom razdelka naj bo $G$ grupa, generirana s simetrično podmnožico $S \subseteq G$. Poleg tega naj bo $\Gamma := \operatorname{Cay}(G, S)$, ki je po trditvi \ref{trd_lastnosti_cayleyjevega_grafa}
% regularni povezani graf, kar nam nekoliko poenostavi potrebno teoretično ozadje o naključnih sprehodih.

% \begin{definicija}
% \label{def_leni_nakljucni_sprehod}
%     \emph{Leni naključni sprehod} je naključno zaporedje elementov $s_n \in S$ za $n \in \mathbb{N} \cup \left\{ 0\right\} $, porojeno s formulo \begin{equation*}
%         \mathbb{P}(s_{n+1} = g   \vert \,  s_n = h) = \begin{cases}
%             \frac{1}{2}; & \text{če }  g = h, \\
%             \frac{1}{2 \lvert S \rvert }; & \text{če } g = sh \text{ za neki } s \in S.
%         \end{cases}
%     \end{equation*}
%     Tak naključni sprehod nam porodi zaporedje besed $w_n := s_0 s_1 \cdots s_n$.  
% \end{definicija}
% Na vsakem koraku lenega naključnega sprehoda se torej z verjetnostjo $1 / 2$ element ne spremeni, z verjetnostjo $1 / 2$ pa se naključno spremeni v enega od svojih sosedov, ki jih je $\lvert S \rvert$.
% To lahko opišemo tudi z matrikami. Za začetek označimo elemente grupe $G$ z $g_1 := 1_G, g_2 , \ldots, g_{\lvert G \rvert}$. Naj bo $u_n$ $\lvert G \rvert$-razsežni vektor, ki predstavlja verjetnostno porazdelitev elementa $s_n$. Z drugimi besedami, $i$-ta komponenta vektorja $u_n$ nam pove verjetnost, da se naključni sprehod po $n$-korakih nahaja v elementu $g_i$. Naj se ta naključni sprehod začne v enoti grupe $G$, kar zapišemo kot $u_0 := (1, 0, \ldots , 0)^T$. 
% Zdaj definiramo \emph{matriko lenega naključnega sprehoda} $M \in M_{\lvert G \rvert }(\mathbb{R})$, s predpisom    
% \begin{equation*}
% M = \frac{1}{2} \left(I + \frac{1}{\lvert S \rvert } A \right) = \frac{1}{2} \left(I + \tilde{A} \right),
% \end{equation*}  
% kjer smo z $A$ označili matriko soseščine grafa $\Gamma$, z $\tilde{A}$ pa smo označili matriko $\frac{1}{\lvert S \rvert} A$. Ni težko premisliti, da po definiciji \ref{def_leni_nakljucni_sprehod} sledi zveza 
% \begin{equation*}
% u_n = M^{n} u_0,
% \end{equation*}  
% ki nam omogoča vpogled v lastnosti naključnih sprehodov. 

% \begin{lema}
% \label{lem_M_je_sebiadjungirana}
% Matrika $M$ je diagonalizabilna, sebiadjungirana in njene lastne vrednosti ležijo v intervalu $[0, 1]$.
% \end{lema}
% \begin{dokaz}
% Ker je realna matrika $M$ simetrična, je diagonalizabilna, sebiadjungirana in velja, da so vektorji, ki pripadajo paroma različnim lastnim vrednostim, med seboj ortogonalni. Enako velja za matriko $A$. Sebiadjungiranost nam implicira realnost lastnih vrednosti matrik $M$ in $A$.
% Z oceno matričnih norm \begin{equation*}
%     \sqrt{ \lambda_{\max} \left(\tilde{A}^2\right)} = \sqrt{\lambda_{\max} \left(\tilde{A}^{T} \tilde{A} \right)}  = \lvert\lvert \tilde{A} \rvert\rvert_2 \le \sqrt{\lvert\lvert A \rvert\rvert_1 \lvert\lvert \tilde{A} \rvert\rvert_{\infty}} = 1 
% \end{equation*}  
% sledi, da ima matrika $\tilde{A}$ lastne vrednosti v intervalu $[-1 ,1]$, kar pomeni, da lastne vrednosti matrike $M$ ležijo v intevalu $[0, 1]$. 
% \end{dokaz}

% Ker vemo, da so vse lastne vrednosti realne, jih lahko po razvrstimo po velikosti: 
% \begin{equation*}
% 1 \ge \lambda_1(G, S) \ge \lambda_2(G, S) \ge \ldots \ge \lambda_{\lvert G \rvert }(G, S) \ge 0.  
% \end{equation*}  
% Ker je $\Gamma$ povezan graf, velja $\lambda_1(G, S) = 1 > \lambda_2(G, S)$, lastni vektor vrednosti $\lambda_1(G, S)$ pa pripada enakomerni porazdelitvi $u := 1/ \lvert G \rvert (1, \ldots, 1)^T$. Ti dejstvi sta natančneje dokazani v \cite{Milanez_2022},
% intuitivno pa je jasno, da vsaj ena lastna vrednost mora biti enaka $1$, saj mora biti vsota komponent vektorjev $u_n = M^n u_0$ vedno enaka $1$.

% Razliko $1 - \lambda_2(G, 2)$ imenujemo \emph{spektralna razlika} grafa $\Gamma$. 

% \begin{definicija}
% \label{def_diameter_cayleyjevega_grafa}
% Naj bo $G$ končna grupa.
% \emph{Diameter Cayleyjevega grafa} \\ $\Gamma = \operatorname{Cay}(G, S)$ je število \begin{equation*}
%     \operatorname{diam}(G, S) := \min \left\{ n \in \mathbb{N}  \middle|\, \forall g \in G. \exists s_1, \ldots , s_n \in S \cup \left\{ 1_G \right\} . g = s_1 \cdots s_n \right\}.
% \end{equation*}  
% \end{definicija}
% Intuitivno nam diameter Cayleyjevega grafa poda najmanjše število korakov, po katerem lahko naključni sprehod po grafu $\Gamma$ doseže poljubni element grupe $G$.
% Za ocenjevanje dolžin zakonov v grafih je bistvena sledeča zveza med diametrom grafa in spektralno razliko lenega naključnega sprehoda.

% \begin{trditev}
% \label{trd_zveza_med_diametrom_grafa_in_spektralno_razliko}
%  Velja zveza \begin{equation*}
%  1 - \lambda_1(G, S) \ge \frac{1}{2 \lvert S \rvert \operatorname{diam}(G, S)^2}.
%  \end{equation*}  
% \end{trditev}
% \begin{dokaz}
% Dokaz najdemo v \cite{Diaconis_1993} kot posledico 1.  najdi referenco za dokaz te leme, oz si poglej vir, na katerega se sliče Thom
% \end{dokaz}

% Od tod sledi pomembna posledica. \begin{posledica}
% \label{psl_posledica_zveze_diameter}
% Naj bo vektor $u := \frac{1}{\lvert G \rvert} (1, \ldots, 1)^T$ in naj bo $u_0 := (1, 0, \ldots ,0)^T$. Potem velja ocena \begin{equation*}
% \lvert \lvert M^{n} u_0 - u \rvert \rvert_2 \le \lambda_2(G, S)^{n} \le \left( 1 - \frac{1}{2 \lvert S \rvert \operatorname{diam}(G, S)^2 } \right)^{n} \le \exp(- \frac{n}{2 \lvert S \rvert \text{diam}(G, S)^2 }). 
% \end{equation*}    
% \end{posledica}
% \begin{dokaz}
% Srednja neenakost je direktna posledica trditve \ref{trd_zveza_med_diametrom_grafa_in_spektralno_razliko}. Desna je posledica Bernoullijeve nenakosti $1 - x \le \exp(-x)$, ki velja za vsa pozitivna realna števila $x$.
% Leva neenakost pa nam sporoča, da vektor $u_n$ konvergira proti enakomerni porazdelitvi $u$. Ideja za dokaz je vzeta iz \cite[str.~2]{Trevisan_2008} in poteka tako, da lastnim vrednostim $\lambda_i(G, S)$ priredimo njihove paroma ortogonalne lastne vektorje $v_i(G, S)$.
% Potem dobimo \begin{align*}
%   \left|\left| M^{n}u_0 -  u  \right|\right|_2 &= \left|\left|  \sum_{i = 2}^{\left| G \right|} \lambda_i(G, S)^n  v_i(G, S)     \right|\right|_2  \\
%     &= \sqrt{ \sum_{i = 2}^{\left| G \right|} \lambda_i(G, S)^{2n}  \left| v_i(G, S) \right|^2   }  \\
%     &\le \max_{i = 2, \ldots, \left| G \right| } \left| \lambda_i \right|^{n} \sqrt{\sum_{i = 2}^{\left| G \right| } \left| v_i(G, S) \right|^2} \\
%     &\le   \max_{i = 2, \ldots, \left| G \right| } \left| \lambda_i(G, S) \right|^{n} \left|\left| u \right|\right|_2 \\
%     &\le \lambda_2(G, S)^{n} \lvert\lvert u \rvert\rvert_1 \\
%     &= \lambda_2(G, S)^{n}.
% \end{align*}
% \end{dokaz}

% Za konec potrebujemo še zadnjo lemo, ki je podana kot trditev 3.1 v \cite{Kozma_Thom_2016}. 
% \begin{lema}\label{lem_posledica_neenakosti_csb}
% Naj bo $E$ podmnožica grupe $G$ in naj bo $\alpha := \lvert E \rvert / \lvert G \rvert$ in naj bo $(w_n)_{n \in  \mathbb{N}}$ leni naključni sprehod.
% Če velja ocena \begin{equation*}
% n \ge 2 \lvert S \rvert \operatorname{diam}(G, S)^2 \log(2 \lvert G \rvert ), 
% \end{equation*}  
%     velja $\mathbb{P}(w_n \in E) \ge \alpha / 2$.
% \end{lema}  
% \begin{dokaz}
% Po predpostavki velja ocena \begin{equation*}
%   \left( 1 - \frac{1}{2 \lvert S \rvert \operatorname{diam}(G, S)^2 } \right)^{n} \le \exp(- \frac{n}{2 \lvert S \rvert \text{diam}(G, S)^2 } \le \frac{1}{2 \lvert G \rvert}.
% \end{equation*}
% Nato definrajmo vektor $\chi_E = 1 / G (h_1 , \ldots , h_{\lvert G \rvert })$, kjer so za vsak $ i = 1, \ldots, \lvert G \rvert $ \begin{equation*}
%   h_i := \begin{cases}
%       1; & \text{če } g_i \in E, \\
%       0; & \text{če } g_i \not\in E.
%   \end{cases}
% \end{equation*}
% Potem sledi sklep \begin{align*}
%     \mathbb{P}(s_n \in E) &= \langle u_n , \chi_E \rangle  \\
%      &\ge \langle u, \chi_E \rangle -  \left( 1 - \frac{1}{2 \lvert S \rvert \operatorname{diam}(G, S)^2 } \right)^{n} \lvert\lvert \chi_E \rvert\rvert \\
%      &= \frac{\lvert E \rvert }{\lvert G \rvert } - \left( 1 - \frac{1}{2 \lvert S \rvert \operatorname{diam}(G, S)^2 } \right)^{n} \sqrt{E} \\
%      &\ge  \frac{\lvert E \rvert }{\lvert G \rvert } - \frac{\sqrt{E}}{2 \lvert G \rvert } \\
%      &\ge \frac{\lvert E \rvert }{2 \lvert G \rvert } \\
%      &=  \alpha / 2.
% \end{align*} 
% \end{dokaz}

% Ta ocena nam bo pomagala pri dokazu obstoja kratkih zakonov v simetričnih grupah.
% Glavni rezultat, ki bo zagotovil ta preboj, je Helfgott--Seressov izrek, ki omeji diameter Cayleyjevih grafov simetričnih grup, generiranih s parom elementov. \begin{izrek}[Helfgott--Seress]\label{izr_Helfgott_Seress}
% Naj par $(\sigma, \tau) \in \text{Sym}(n)^2$ generira grupo $\text{Sym}(n)$, torej $\langle \sigma, \tau \rangle = \text{Sym}(n)$. Potem obstaja konstanta $C > 0$, da je diameter grafa $\Gamma = \operatorname{Cay}(\text{Sym}(n), \left\{ \sigma^{\pm 1}, \tau^{\pm 1} \right\} )$ največ 
% \begin{equation*}
% \exp(C \log(n)^{4} \log(\log(n))).
% \end{equation*}
% \end{izrek}  
% Dokaz tega izreka je zelo težek in se močno zanaša na klasifikacijo končnih enostavnih grup, zato ga opuščamo. Bralec ga lahko najde v članku \cite{Helfgott_Seress_2013}.

